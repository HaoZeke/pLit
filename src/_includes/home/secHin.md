साहित्य नहीं मानो,
तारो की नुमाइश सजी हो,
दूर उससे उखड़ी,
उधार की चाँदनी खड़ी हो,
एच.बी.टी.यू. को कहूँ चंदा,
तो हम तारो के किनारे है,
चाँद तो सदा रहेगा वही,
टूटते तो सिर्फ सितारे है |

*नमस्कार दोस्तों!*

मैं *प्रांजल श्रीवास्तव* तीसरे वर्ष का छात्र एच.बी.टी.यू. के यांत्रिक अभियांत्रिकी का हिस्सा हूँ | 
और इस साल होने जा रहे साहित्य क्लब के सचिव पद के चुनाव के लिए अपनी उम्मीदवारी घोषित करता हूँ |

आज बात करें दर्द की तो शायरी भी कम पड़ जाए,
साहित्य क्लब की दशा देखकर तो शायर भी रो जाए,
वो कौनसी कविता है जिसे पढ़ें तो मिले जवाब,
दो दिन का मोहताज बनके न रह जाए साहित्य,
कुछ ऐसा है हमारा ख्वाब |

सपने देखते तो सभी ही है,
पर वो होते पूरे कभी ही है,
कम पड़ जाती है मेहनत,
तो कभी हौसले फीके पड़ जाते है,
कोरे कागज़ की कश्ती में लिखे वादे,
पहले सेमेस्टर की बारिश में ही डूब जाते है |

सोये हुओं की नींद में तब खलल पड़ता है,
जब एक पागल अँधेरे में निकल पड़ता है,
ढूँढने उजाला उस राह पर,
जहा सुनाई दे कोई शेर नया,
सिर्फ एक ही वाह पर |

अब उठ ही गए हो नींद से कच्ची तो गौर करना,
हमारी टीम और उसकी काबिलियत को समझना,
जो पसंद आई हो बातें हमारी,
नाम हमारा तुम हर किसी को बताना,
जो रह गयी हो कमी किसी भाव में,
तो ऐ मेरे हरकोर्टिअन दोस्त,
कमियाँ हमारी तुम सिर्फ हमको बताना |
